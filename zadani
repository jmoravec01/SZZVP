Zadání úlohy:
Navrhněte, implementujte a otestujte zjednodušenou laboratorní SOC infrastrukturu, která umožní detekci, analýzu a základní reakci na bezpečnostní události v simulovaném síťovém prostředí malé organizace.
Řešení musí reflektovat reálné principy fungování SOC a prokázat schopnost studenta:
•	navrhnout bezpečnou síťovou architekturu,
•	konfigurovat monitorovací a detekční nástroje,
•	analyzovat bezpečnostní události,
•	realizovat základní reakci na incident.
Organizace požaduje:
•	interní síť se serverem a min. dvěma subnety koncových stanic,
•	veřejně dostupnou službu,
•	oddělení jednotlivých částí sítě,
•	dohled nad bezpečnostními událostmi,
•	včasnou detekci podezřelé aktivity,
•	vzdálený přístup pro administrátora,
•	základní formy automatizované reakce.
Hodnocené funkcionality řešení
1.	Síťová architektura a bezpečnostní perimetr
•	návrh logické topologie sítě (např. LAN, DMZ, externí síť),
•	nasazení L7 firewallu (např. s HTTP/SSH pravidly),
•	realizaci síťové segmentace (VLAN / oddělené subnety),
•	VPN přístup pro vzdáleného administrátora,
•	port forwardingu na vybranou službu v DMZ,
•	aplikaci bezpečnostních pravidel.
2.	Detekce a monitoring bezpečnostních událostí
•	centrální logovací systém (SIEM / log server),
•	sběr logů minimálně ze dvou různých zdrojů, např.:	 firewall, server (SSH, web), koncová (VM) stanice,
•	základní normalizace a přehled logů,
•	detekci alespoň dvou typických bezpečnostních anomálií, např.: opakované neúspěšné, přihlášení (brute-force), přístup na zakázaný port, podezřelé chování z jedné IP adresy.
3.	Automatizovaná reakce a alerting:
•	jednoduchý alertovací mechanismus, např.:
o	generování alertu při splnění podmínky,
o	odeslání upozornění (log, e-mail, konzole).
•	základní reakci na incident, např.:
o	dočasné blokování IP adresy,
o	změnu firewall pravidla,
o	zvýraznění incidentu v logovacím systému.
Ověření funkčnosti
Student musí prokázat:
•	vznik logu,
•	jeho zachycení v centrálním systému,
•	vyvolání alertu,
•	provedení reakce.
Požadavek na odevzdání
Dokumentace, obsahující:
•	popis architektury,
•	použitá bezpečnostní opatření,
•	popis detekce a reakce.
